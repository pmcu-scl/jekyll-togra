Caibidil 2
AN FEAR AR AN gCNOC

Úrscéal na Coitiantachta

Is é gaisce scríbhneoireachta Chathail Uí Shándair an gníomh
aonair pinn is éachtaí i stair an úrscéil Ghaeilge. Ní thagann aon
scríbhneoir eile úrscéalta i ngiorracht tobar dúigh dó ó thaobh
toirte, iomadúlachta nó raidhse a shaothair. Fara a bheith ag plé
le heitealláin do-fheicthe agus corpáin i dtruncanna agus gluais-
teáin sí agus uafáis i mBrú na Bóinne agus dúnmharuithe i bPáirc
an Chrócaigh bhí caoi ag a laoch ildánach, Reics Carló, coireanna
nó oilghníomhartha a réiteach san Iodáil, san Afraic, san Eigipt,
sa tSín, sa Bhreasaíl, sna Stáit Aontaithe, i gCairlinn, i bPáras, ar
an ngealach agus, le déanaí, ar Oileán Mhanainn gan trácht ar
iliomad ball eile nach féidir a lua ceal spáis agus foighne. Má bhí
an céad éigin úrscéal a scríobh sé dírithe ar an aos scoile, agus
margadh rialta le fáil acu ina measc dá réir, féachadh ar a
shaothar mar chloch bhunúsach san iarracht leanúnach a bhí ar
siúl gnáthléitheoireacht a sholáthar go rialta don ghnáthléitheoir.
Muran féidir é a chur i gcomparáid le Ursula Bloom a scríobh
ceithre chéad seasca hocht n-úrscéal, ná Georges Simenon a
d'fhoilsigh breis agus ceithre chéad faoi thrí cinn is fiche d'ainm-
neacha cleite, ná Kathleen Lindsay (cé hí féin?) a spréigh amach
breis agus naoi gcéad (Parsons 1985, 17-20), is cinnte nach raibh
an t-airgead á bhailiú ina múrtha aige mar a bhíonn ag
úrscéalaithe na dteangacha concais.

Ní ájggfaí Cathal O Sándair i measc úrscéalaithe
tábhachtacha na Gaeilge fiú dá mba ag scríobh do dhaoine fásta a
bhí sé. Ní áireofaí é ar an gcuntar céanna is nach n-áirítear na
húdair mhóra Béarla, mar shampla, a chaitheann a gcuid
dúthrachta le 'litríocht tráchtála’, sensational literature, formula
literature, popular literature, Trivialliteratur ar thraidisiún canónda
an Bhéarla. Ní bhfaightear agus ní bhfaighfear Harold Robbins
ná Alastair MacLean ná Mickey Spillane ná Barbara Cartland ar
chúrsa ollscoile Béarla ar an gcuma chéanna is nach bhfaighfear
Maeve Binchy ar chúrsa ollscoile na litríochta Angla-Eireannaí.
Ach is iad seo na leabhair a dhíoltar agus a léitear ina milliúin do-
áirithe, a aistrítear go teangacha eile, a ndéantar scannáin astu

65

 

66 CAIBIDIL 2

agus daoine saibhre dá gcuid scríbhneoirí. É seo go léir in
ainneoin nach ndéantar léirmheasanna orthu agus nach scríobh-
tar tráchtais fúthu. Cé go n-athraíonn faisean an leabhair is mó
díol - 'the book that everyone is reading now, or that no one is
reading anymore' (Sutherland 1981, 11) — ó am go chéile,
baineann a bhformhór le cineálacha áirithe scríbhneoireachta a
bhfuil rialacha dochta nó foirmlí cinnte ag baint leo, mar atá,
'science fiction, detective novels, women's romances, male action
and war novels, and so on’ (Seymour-Smith 1980, 65). Tá an chuma
ar an scéal gur mar seo a bhí ón tús ó thosaigh litearthacht ag
scaipeadh i measc an ghnáthphobail (Leavis 1932, Adams 1987),
gurb iad na foirmlí seo is mó a d'éiligh an pobal i dtús na haoise
seo (Cockburn 1975), agus gurb iad fós a bhfuil daoine dílis dóibh
(Sutherland 1978, 1981, /Worpole 1984/Gadin 1977). Ní hionadh
linn, mar sin, go raibh callán á dhéanamh riamh i measc bainis-
teoirí litríocht na Gaeilge go soláthrófaí ár leordhóthain den
ábhar seo i gcomhair na léitheoirí a bhí amuigh ansin go cíocrach
nó a bhí le cothú ar son an athaoibhnis a bhí le teacht.

Ní foláir nó is ag cuimhneamh ar chomhairle Dháithí Uí
Choimín agus é ag scríobh in Irisleabhar na Gaedhilge sa bhliain
1876 a bhí An Gúm nuair a chrom siad ar a bpolasaí aistriúcháin i
bhfichidí na haoise seo:

Translating great works out of other languages into our native
tongue is good, and much enriches our tongue and makes it more
appreciated by scholars, and gains deserved fame for those who do
such work. But books for the people, and which would, in the
present condition of Irish-speaking people, be more popular among
them than such great works, should not be neglected . . . something
of the class of ordinary English reading books. (Ó Conaire 1980, 13)

Luann Dáithí  Coimín an fhadhb is mó a bheadh ag an nGúm,
agus fadhb a leanfadh d'fhormhór foilsitheoirí na Gaeilge ó shin,
is é sin, conas gach tráth a fhreastal agus gach aon duine a
shásamh; conas cáil na Gaeilge maidir le seasamh na litríochta de
a chosaint agus freastal ar an ngnáthléitheoir go mba róchuma
leis mar gheall ar an litríocht chéanna, cibé ní é féin. Tá an dá
thuairim ann ó shin i dtaobh scéim an aistriúcháin. Dar le Máirtín
O Cadhain 'Most of the translations were of third, or fourth rate

books, or of mere trashy books' (Ó Cadhain 1971, 150) agus

mhaígh Nollaig Mac Congáil nár 'cheart leabhar ar bith a aistriú
nach rachadh ar sochar ar dhóigh nó ar dhóigh eile d'intleacht
agus do mheon phobal na Gaeilge' agus fiafraíonn sé 'An léir, mar
shampla, go dtáinig feabhas ar airc intleachta lucht na Gaeilge trí
Robinson Crusoe, Ivanhoe, Ben Hur, Comin’ Through the Rye srl, teacht

ÚRSCÉAL NA COITIANTACHTA 67

inár láthair agus seiche Ghaelach orthu?’ (Mac Congáil 1976, 7).
Tuigimid uaidh nach léir. Os a choinne sin, b'é tuairim Ghearóid
Mhic Eoin 'Whatever their merits or demerits these translations
played an important part in the development of Irish literature in
that they provided reading-matter in Irish for the generation
which was born after the foundation of the State and which had
learned Irish at school' agus mar a fheicimid, 'Writers, too,
sharpened their skill and so prepared the language for original
works of large scale’ (Mac Eoin 1969, 62-3). Agus d'admhaigh an
scríbhneoir ildánach Gabriel Rosenstock gur chuaigh na
haistriúcháin go mór i bhfeidhm air féin, leithéidí Viocáire
Wakefield agus Dracula ach go háirithe, agus mhaígh sé 'nach
bhféadfaí lón léitheoireachta níos fearr a thabhairt don ábhar
scríbhneora’ (Rosenstock 1989, 5) ná na haistriúcháin chéanna sin.
Níl aon amhras ná go raibh gagL achomair riamh ann idir
aistriúcháin agus sláinte na nualitríochta i dteanga ar bith, agus
b'é gearán Ruaidhrí Mhic Thömais nár 'aistríodh aon cheann
d'úrscéalta móra na hEorpa go Gaidhlig’ agus dá ndéanfaí
'b'fhéidir go dtabharfadh sé misneach don úrscéal Gaidhlige’ dar
leis (Mac Thómais 1980, 44).

Is léir, áfach, ar na leabhair a d'fhoilsigh siad nach polasaí
litríochta a bhí ag an nGúm, ach polasaí léitheoireachta. Bhí siad
sásta aistriúchán ar bith a fhoilsiú fad is a bhí an chuma air go
mbeadh éileamh air. Uime sin, i measc mórán saghsanna leabhar
faighimid glac mhaitlTrden chineál Lluaiggar le 'litríocht na
coitiantachta’, mar atá, an t-úrscéal bleachtaireachta Cú na
mBaskerville le Arthur Conan Doyle, an t-úrscéal uafáis nó gotach
Dracula le Bram Stoker, an t-úrscéal eachtraíochta Eachtraí
Shéamuis Uí Dhuibhir le F.L. Packard, an t-úrscéal fáis' each
Cogadh na Reann le H.G. Wells. Lean scríbhneoirí na Gaeilge
samplaí na genreaíocha sin go léir agus tuilleadh farú ionas go
mb’fhéidir gur tháinig le polasaí aistriúcháin an Ghúim ar shlí
nach dtugtar an chreidiúint dó de ghnáth.

Is intuigthe gurb as múnla na dteangacha móra, agus an
Béarla ach go háirithe, a thiocfadh foirmeacha coitianta an úrscéil
Ghaeilge. B'shin a raibh de shamplaí in arm is in éide lámh ar
lámh agus ucht le hucht leo, agus b'iad samplaí úd an Bhéarla a
raibh léitheoirí nua na Gaeilge taithígch orthu. Ach dá chruinne
agus dá fheabhas agus dá úsáidí mar mhúnla é, tá cúiseanna
maithe ann le ceapadh nach ionann aithris a dhéanamh ar
fhoirmeacha coitianta an Bhéarla agus leabhair a sholáthar a
mbeidh éileamh orthu sa Ghaeilge. Ní féidir pobal léitheoirí ab
fhéidir a áireamh ina milliúin  r le pobal

léitheoirí nach dtéann riamh thar roinnt bheag mílte. Fíoras

68 CAIBIDIL 2

'seachliteartha’ é sin a bhfuil máistreacht thar na bearta aige ar
chothú na litríochta féin. A leithéidí seo thíos:

I gcás an Bhéarla de 'The majority of novels published today
have either been commissioned or collaboratively "made"’
(Worpole 1984, 11). Is é sin le rá braitear agus tástáiltear an
margadh sula dtéitear ina chuilithe agus ansin scríobhtar an
't-úrscéal' dá réir.  don Ghaeilge.

I gcás an Bhéarla de, úrscéal is ea dhá cheann as gach trí cinn
de leabhair a léitear (Worpole 1984, 2), agus 'pulp fiction’ is ea an
cineál leabhair is fairsinge go mór fada a thógtar ar iasacht ó
leabharlanna na hEireann (Foley 1976, 14). Ní mar sin don
Ghaeilge.

I gcás an Bhéarla de, ní cheannaítear ach ocht faoin gcéad
déag d'úrscéalta i siopaí leabhar. Is in ollmhargaí, siopaí
nuachtán, bothanna iarnród agus a leithéid a cheannaítear an
chuid eile (Worpole 1984, 3). Ní mar sin don Ghaeilge.

I gcás an Bhéarla de, is de bharr dianfheachtais fógraíochta nó
hype a dhíoltar na húrscéalta is mó a mbíonn éileamh orthu. Ní
hacmhainn d'fhoilsitheoirí na Gaeilge dul in iomaíocht leis sin.

l gcás an Bhéarla de, is iad na leabhair is mó díol go minic na
cinn a bhfuil scannán déanta díobh nó a bhfuil sé i gceist scannán
a dhéanamh díobh. Ag dul i dtábhacht atá an stiúrthóir scannáin
maidir le díol leabhar (Leavis 1979, 28). Ní fhacthas scuaine
stiúrthóirí lasmuigh de dhoras scríbhneora Gaeilge fós.

I gcás an Bhéarla de, is í an bhantracht is mó a léann úrscéalta
agus is iad na mná is mó a fhreastalaíonn orthu (Worpole 1984,
31). Ar chúis dhothuigthe éigin, is é ’easpa na mbanscríbhneoirí’
an t-easnamh is mó ar úrscéalaíocht na Gaeilge (Nic Eoin 1984,
21), agus ba ea riamh. Poll mór ciúnais i gceartlár phrós na
Gaeilge is ea taithí sin ár muintire a bheith fágtha ar lár.

D’fhocal gearra, gnó is ea an fhoilsitheoireacht sna teangacha
móra. Gníomh cultúrtha is ea an fhoilsitheoireacht sa Ghaeilge.
Ní hionann cás, crot, cuma, cothú, cineál ná cuspóir na
foilsitheoireachta san teanga a bhfuil airgead agus cumhacht ar a
cúl agus san teanga ar iompaigh má na staire ina coinne.

Níl cúis ar bith nach soláthrófaí raidhse samplaí de phríomh-
fhoirmeacha litríocht na coitiantachta sa Ghaeilge lán chomh
maith le teanga ar bith eile. ’What the public wants’ a scríobh
Anthony Burgess, 'is an unflowery style woven out of clichés,
convincing dialogue, loads of action’ (Burgess 1982, 35). Níl lá
loicht ar an méid sin.

Níl aon chúis ach an oiread nach féidir ardlitríocht, nó ar a
laghad ar bith litríocht nach mbeifí leithscéalach ina taobh, a
fháisceadh as na foirmeacha coitianta seo.

 

ÚRSCÉAL NA COITIANTACHTA 69

Raymond Chandler:

Other things being equal, which they never are, a more powerful
theme will provoke a more powerful performance. Yet some very
dull books have been written about God, and some very fine ones
about how to make a living and stay fairly honest. It is always a matter
of who writes the stuff, and what he has in him to write it with. As for
’literature of expression’ and ’literature of escape’, that is critic’s
jargon, a use of abstract words as if they had absolute meanings.
Everything written with vitality expresses that vitality; there are no
dull subjects, only dull minds. (Chandler 1964, 192)

Tá sé ina dheimhin ar an gcuma chéanna againn nach ann
d'fhoirmeacha táire iontu féin ach gurb í an scríbhneoireacht a
dhéanann an meá. Agus bíodh gur tréith de chuid cultúr na
hEorpa é le cúpla céad bliain an deighilt seo a dhéanamh idir
reacaireacht ’ard’ agus ’íseal' (Pettit 1969, 3-7) níl aon chúis ann
nach bhféadfaí ealaín ardchumasach a bhaint as foirmeacha
scríbhneoireachta Llag agus ar suarach meas na gcriticeoirí
anois orthu. Dealraíonn sé gur mar sin a bhí sé riamh mar is don
choitiantacht a ceapadh an Iliad, is cosúil. Is mar cheol cúlra i
gcomhair fleánna na cúirte a cumadh siomfóiní Haydn, cineál
muzak na linne. Drochmheas a bhí ag filí na scol ar fhilíocht an
amhráin. Dramhaíl ba ea na chéad scannáin ach is clasaicí anois
iad. Níl i’ áil againn _a_r bhreithiúnas na nglúnta atá le teacht
ach tá UYÉÉÍÉ lenár n-amliras go mbeidh sé aon phioc cosúil
le meastóireacht na linne seo.

Tá a rian ar inniu mar le litríocht na coitiantachta féin nach
bhfuil sé soiléir i gcónaí cén fáth an ráchairt mhíchuíosach ar
údair áirithe. Is liosta le háireamh iad na lochtanna liteartha agus
scríbhneoireachta a fhaightear ar shaothar Agatha Christie - ’Her
writing is pedestrian; her characterisation is one-dimensional; her
locations are rarely exotic’, ní maith léi ’blacks and Jews’, tá eagla
uirthi roimh ’Lefties of even the palest shade of pink’, bhain sí
úsáid as 'a stock repertoire of characters which she shuffled like
cards to provide the suspects for each book’ (Edwards 1980/ Symons
1980) - ach dá ainneoin sin díoladh breis agus ceithre chéad
milliún cóip dá cuid leabhar ar fud an domhain. Más fíor gur
'convention-bound and formulaic by definition’ (Worpole 1984, 1)
atá formhór na saothar a thagann laistigh de chró na genreaíocha
coitianta seo, tá slí i gcónaí ann don eascann do hafa phearsanta,
don ghósta dothadhaill san fhoirmle a dhéanann sainchomhartha
indibhidiúil de shaothar a bhfuil sainchomhartha sóirt cách eile
scríofa ar a chraiceann. Is féidir le cumas scríbhneoireachta i
gcónaí na foirmeacha ’beagmhaitheasacha’ seo a thógáil isteach' ó
chiumhais iargúlta na litríochta agus iad a shuíomh ina lár.

70 CAIBIDIL 2

Is é oighear an scéil, áfach, nach bhfuil aon dlúthchoibhneas
idir díolaíocht na leabhar seo sa Ghaeilge agus i dteangacha eile.
Ar feadh a bhfuil fhios againn is iad na leabhair a bhfuil baint acu
le saol na ndaoine féin, nó le húdar a bhfuil aithne mhaith air i
measc an phobail, nó a bhfuil scoth na teanga ann is fairsinge
léamh agus ceannach “sa Ghaeilge, leithéidí Cré na Cille, Suil le
Breith, Lig Sinn i gCathú nó Pádhraic Mháire Bhán, gan leabhair
áitiúla a bhac in aon chor.

Seo é teist An Athar Eric Mhic Fhinn ar Fiche Blian ag Fás,
leabhar ó Chiarraí a raibh cónaí ar a údar i gConamara san am;
'Chonnaic mé dá léigheamh é i nGaeltacht Cois-fhairrge agus
Connamara, agus chuile áit sásamh dá bhaint as agus
díosbóireacht dá dhéanamh faoi — "comórtas agus cotarsna," mar
adeireann na páipéir sgrúdaidh’ (Mac Fh. 1933). Ba dheacair a
leithéid chéanna sin a shamhlú le leabhar bleachtaireachta nó le
húrscéal grá.

II

Voil, i dtosach báire tá an gnáthbhochtanas agus an cruatan
agus an bás. Agus ansin tá an leanbh breá scafánta a fhásann suas
le suáilcí uile an tsaoil fad is atá a mháthair ag sracadh leis an saol
agus a mhuintir in umar na hauniléise. Maidir leis an athair, tá sé
marbh faoi seo. Maidir lena dheartháir, fuair sé siúd bás le
cinniúint chomh maith i Meiriceá. Maidir lena dheirfiúr, fuair sí
siúd bás le cinniúint chomh maith céanna i Meiriceá. Maidir lena
dheirfiúr eile, phós sí siúd Sasanach mór i Meiriceá agus ba
chuma sin nó an bás sa mhéid is gur bhain sé lena muintir sa
bhaile. Agus maidir leis an leanbh é féin, tá an scrothaíocht ann
faoi seo agus é ag aoireacht an aon ghabhair amháin a bhí ag a
mháthair. Is lena linn seo a bhuaileann An Cailín Saibhir ó Chill
Dara leis agus é ina shuí cois claí gan oiread dochair ann is a
bheadh in eireaball an dreoilín nó i gcleite an ghandail mura
scríobhfaí an stuif seo leis. Níl sí trí nóiméad ag caint leis nó dhá
chéad focal isteach san allagar nó go dtuigeann sí go bhfuil sí Lóin
thar ceann i ngrá leis. Mar léiriú nach ritheann cúrsa an fhíorghrá
riamh go socair agus chun fad a bhaint as an úrscéal tá ár
leanbhna ingrá cheana leis an gCailín Bocht Dearóil. Agus mar
léiriú nach mbíonn mná Chill Dara ar chúl sceiche nuair a
thagann an grá i gceist cad a dhéanann ár gCailín Saibhir ach
iarraidh ar an leanbh í a phósadh. Cé go mba bhreá lenár leanbh
an saibhreas - is Ciarraíoch é - is fearr leis an grá agus diúltaíonn

ÚRSCÉAL NA COITIANTACHTA 71

sé don iarratas le croí mór trom. Tá's againn go bhfuil croí mór
trom aige mar briseann na línte filíochta tríd amach uair ar bith a
mbíonn sé corraithe. Agus ansin téann an Cailín Bocht Dearóil go
Meiriceá mar tá sí bocht agus dearóil. Agus téann An Cailín
Saibhir ar ais go dtí a Teach Mór ar bhánta Chill Dara. Agus
áitíonn sí ar an leanbh teacht ina teannta mar gharraíodóir, rud a
dhéanann sé mar is Ciarraíoch é agus tá súil aige ar a sheans. Ach
tá uncail mórghustalach ag an gCailín Saibhir a éiríonn
amhrasach mar gheall uirthi féin agus an garraíodóir, mar tá gach
seans ann go bhfuil Lady Chatterly’s Lover léite aige. Bagrann sé a

cuid airgid a bhaint den Chailín Saibhir má bhíonn aon chuimilt i

bhreise aici leis an ngarraíodóir, rud ba dheacair di mar nach
dócha gur chuimil sí le haon rud riamh mar ní cailín mar sin í. Ar.
ámharaí an tsaoil, áfach, faigheann sé bás díreach agus é ar tí í a
dhímhaoiniú, rud a léiríonn gur féidir leis an mbás a bheith ina
bheannacht chomh maith le bheith ina bhastard. Socraíonn an
garraíodóir agus an léidí ar phósadh ansin mar tá gach constaic
scuabtha as an tslí agus cén fáth nach bhfaigheadh Ciarraíoch
bocht caoi ar dhul ar aghaidh sa saol gan dul sna Gardaí nó sa
státseirbhís. Ach idir an dá linn filleann An Cailín Bocht Dearóil ó
Mheiriceá, agus mar a bheadh bronntanas ó Dhiadon scéalaí cá
gcuireann sí fúithi chun sos a ghlacadh ach i gCo. Chill Dara
cúpla gort ón áit a mbíonn ár leanbh go minic faoi chrann seal ag
smaoineamh, seal ag amhránaíocht agus seal ag caoineadh. Agus
cibé crann fortúin eile atá anuas orthu casann siad le chéile gan a
thuilleadh righnis agus lasann an grá eatarthu arís. Agus mar a
leanfadh an rath iad ní foláir don Chailín Saibhir dul ar thuras
gairid chun na Fraince chun gnóthaí a huncail a réiteach agus
mar bharr ar an sonas tuairteann an t-eitleán a bhfuil sí air agus
maraítear í, slán beo mar a n-imíonn siad. Ach bhí caoi aici sular
bhásaigh sí a huacht a dhéanamh agus tarlaíonn sé go bhfágann
sí a bhfuil d'ollmhaitheas is de mhaoin an tsaoil aici ag ár leanbh
a bhí seal ina aoire gabhair, seal ina gharraíodóir agus a bheadh
seal fada ina dhuine uasal déanta as san suas. Ansin bhí sé féin
agus An Cailín Bocht Dearóil saor chun a bpósadh, rud a
dhéanann siad go fonnmhar mar tá idir fhíorghrá agus
fhíorairgead acu agus ní thagann ceann acu in éagmais an chinn
eile. Agus ansin tá cnámhscéal Peats na Baintreabhaighe le Nóra Ní
Shéaghdha agat agus an té a bhfuil lé aige leis léadh sé.

Tá fear óg íogair eile agus cailín bocht dearóil eile agus cailín
saibhir eile le fáil in Solus an Ghrádha Phádhraic Oig Uí Chonaire
ach chun nach mbeadh ort an scéal céanna a léamh faoi dhó
tugaimis a n-ainmneacha cearta orthu an babhta seo. Tá Peadar O
Cuinn ag dul amach go dtí an t-oileán Gaeltachta siar ó

72 CAIBIDIL 2

Ghaillimh, Oileán na nEan, i dtús an scéil. Tá a ghrá geal, Máirín
Ní Chaoimh, a bhfuil sé geallta léi le dul ina theannta ach go
nglaoitear ar ais go dtí Baile Atha Cliath an oíche roimh ré í ar
ch_u,r_1_t,ar éigin tinnis ina clainn. Ní foláir do Pheadar bocht an
turas a dhéanamh á ceal agus tugann sin lom do ghathanna an
ghrá dul go croí ann fad is atá a chailín ceart as radharc. An túisce
is a thugtar le fios dúinn go bhfuil dochtúir mná ar an oileán nár
cheangail fós le héinne de mhuintir na háite tuigimidgo ró-
mhaith cad tá romhainn, agus níl aon bhreall orainn, faraoir. Ar
an gcéad amharc do Pheadar nuair a fheiceann sé ’cho cothrom
agus cho teann agus a leagadh sí sáil ar thalamh, agus cho deagh-
chumtha a’s a bhí a rúitíní; cho meidhreach agus a bhí a gáire;
cho gléasta agus a bhí sí in a leithéid d’áit fheannta uaignigh’
(SAG 72) déanann sé dearmad tobann ar Mháirín Ní Chaoimh
agus tugann sé searc a anama don Dochtúir Seosaimhín Ní
Dhóláin. Más iontach go deo an chumhacht dhiamhair a bhí ag
radharc ar rúitín sa seansaol ní gá dúinn aon chonrwrabhuais a
bheith orainn maidir le hiompar na beirte in ainneoin a ngrá dá
chéile mar ní bhfaighfear bríste te ná saobhnós soineanta gan

trácht ar phaisean féin i measc na ndaoine breátha seo. O cheann .

eireaball an scéil agus an oileáin níl muc fhireann ná bitseach
bhaineann le feiceáil in aon bhall ach seachtó seacht gcineál
suáilcí éagsúla“ ag siúl na mbóithríní ag beannú dá chéile. Ní hé
nach bhfuil seans iontach ag Peadar agus Seosaimhín tamall
tincléireachta agus glámála a bheith acu le chéile san chaibidil is
lárnaí sa scéal nuair a théann siad beirt ar thuras go dtí Ilachaisg
na Rón ag bun na splince ar imeall na farraige. Le linn dóibh a
bheith thíos ann is amhlaidh gur chogain bó bhradach a bhí ag
inilt go hoiriúnach an téad lenar ghabh siad síos a d’fhág san
fhaopach i dteannta a chéile iad ar feadh an tráthnóna fhada! Ní
foláir nó gurb í seo an bhó chéanna a chuaigh le faill ina dhiaidh

"sin i scéilín sceitseach Liam Uí Fhlatharta 'Bás na Bó’ nuair a

chuir sí crúb ina bás féin ag cuimhneamh di arona plotaí a raibh sí
ciontach iontu. Toisc gur mó go mór fada den mhaol ná den
bhéaldráma atá anseo ní deireann siad mórán le chéile mar is
leor leo fáscadh beag láimhe chun a thaispeáint dóibh gurb é an
pósadh síoraí atá i ndán dóibh. Agus má tá sé chomh dubh leis an
bpeaca nach gcuimhneoidís riamh ar a dhéanamh istigh san
uachais ní fada go bhfuil an áit go léir ar lasadh le solas an ghrá
atá istigh ina súile araon. Faoin am seo, ar ndóigh, tá an bhearna
chreidiúna chomh leathan leis an meánfach atá ar siúl ag an
léitheoir cé go mbainfeadh daoine ar dóigh leo go bhfuil íoc-
shláinte sa phian sásamh áirithe as. Mura bhfuil oiread preibe san
insint agus a bheadh ag frog bacach éiríonn leo mar sin féin

ÚRSCÉAL NA COITIANTACHTA 7 3

teacht slán ón uachais agus ceann a chur ar a gcuid pleananna le
haghaidh na bainise. Le barr corp mí-áidh, áfach, bíonn ar
Pheadar filleadh ar Bhaile Atha Cliath chun a chuid a thuilleamh
mar nach raibh aon ghléas acu chun solas an ghrá a chur ar an
margadh in ionad an leictreachais. Má bhí croí óir agus corp
marmair ag an mbeirt acu bhí pócaí domhaine acu, leis, agus is
maith mar a thuig siad fírinne an tseanrá riamh gur sia a théann
sparángan pholl ná an grá nach féidir a chur i mias na leitean.
Ach má chóirigh Peadar a leaba, agus má táimidne breoite go
leor, níl sé chun aon phioc codlata a dhéanamh ann mar is gairid
go gcasann sé le Máirín Ní Chaoimh arís agus chomh gasta is a
déarfá mar dhea tá siad mór le chéile agus meáite ar phósadh in
athuair. Cibé ní faoi Oileán na nEan níl an déphwósadh dleathach
sa chuid’ eile d’Eirinn rud a d’fhág an Dochtúir Seosaimhín ag
sileadh na ndeor agus í ina suí cois carraige ag súil go scuabfadh
an fharraige an lionndubh dá croí nuair a d’fhoghlaim sí ón
nuachtán go raibh a grá geal pósta le bean eilejnach bhfeadair
sise rud ar bith fúithi. Ina dhán fada cáiliúil ’Ar Ré Dhearóil’
déanann Máirtín O Direáin tagairt tharcaisniúil don ghrá saoire a
dtiteann daoine ann ar a dtamall dóibh in Ostend nó Paris. Ar
fhianaise Solus an Ghrádha bhí a leithéid chéanna ar siúl go
rábach ar oileáin na hEireann i bhfad sular cuimhníodh ar an
seáp sek ce go dtí Ostend, Paris, Torremolinos, Mykanos nó an
Costa del Craiceann.

_ Mar léiriú nach bhfuil monaplacht sa mhéaldrámatacht ag
Muimhnigh agus ag Connachtaigh agus d’fhonn a chruthú go
dtig barraíocht ar bharr na gaoithe a bhaint le hUltaigh fosta ní

gá ach amharc a chaitheamh go gasta ar Iascaire na gCiabh-Fholt

Fionn a scríobh Fionn Mhac Cumhaill arb é an teideal féin an
chuid is filiúnta de. Seo é an cineál leabhair a bhfuil oiread sin
radharc agus téamaí caite isteach i mullach a chéile ann le
lándíríocht dáiríreachta a scríobhfadh an t-údar aerach le corp
ábhachta agus buirlisce. Os a choinne sin caithfear a rá go
dtógann sé misneach áirithe scéal ar an déanamh seo 'a scríobh
ach b’fhéidir gurb amhlaidh gur thuig sé má bhíothas le dul thar
chailc go raibh sé chomh maith dul bán thar fóir ar fad. Baineann
sé adhmad iomlán as a phearsana maide agus baineann sé a
chrann tomhais den léitheoir a thuigeann craobh ghinealaigh an
tsaghas seo scéalaíochta go dóite. A leithéid seo arís: Tá Macadán
agus Nábla pósta. Aon iníon amháin acu arb í a n-úillín óir í.
Beagoide atá uirthi. Fuair oideachas ollscoile. Dá bhrí sin, tá sí
níos fearr ná an choitiantacht. Bean í Nábla a thuigeann airgead.
Is mian léi go bpósfadh Beagoide an dochtúir óg atá san áit. Sin é
an fáth go gcuirtí iníonacha go dtí an ollscoil sna blianta sin. Tá

74   CAIBIDIL 2

Beagoide stuacach, ámh agus áfach. Suas léi agus titeann i ngrá le
Dubhaltach. Iascaire is ea Dubhaltach. Tá sé bocht. Oibríonn sé
lena lámha. Shalódh sé corp caomh Bheagoide lena chrobha
móra garbha. Ach is gaiscíoch é. Tréithe uile Fhinn mhic
Chumhaill fa maith gnaoi aige. Idéil uile Fhinn Mhic Chumhaill
an scríbhneoir ann. Chomh cróga le cnoc. Chomh ciúin le
Cisteirseach. Pósann Dubhaltach dána Beagoide bhródúil. Ní
labhrann Nábla arís léi. Níl Nábla go deas. Tá ceacht le foghlaim
ag Nábla- fós. Ach níl ach leath an leabhair caite go dtí seo. Tá's
againn an méid sin mar táimid ag comhaireamh na leathanach.
Tá's againn nach bhfuil sé chomh fada leis an tsíoraíocht mar tá
greim againn ar an gclúdach cúil. Agus ansin faigheann Dubhal-
tach bás. Ach má fuair tá an Dubhaltach Og ann ina dhiaidh. Na
tréithe céanna ag baint leis siúd. In ainneoin na tubaiste níl Nábla
sásta labhairt lena hiníon. Is treise an aicme ná an bás. Is laige
scairt an dúchais ná an nimh ar an aicme. Ach tá ceacht le
foghlaim ag-Nábla fós agus is gairid uainn í. Tá cóiste ag Nábla.
Tá gearrán bán aici fosta a tharraingíonn an cóiste. Níl ach
gearrán iarrainn ag an Dubhaltach Og. Ní thig le gearrán iarrainn
dul le mire. Tig le gearrán bán dul chun cearamánsaíochta. Agus

nuair a théann sé chun cearamánsaíochta ar a chosa in airde i-

dtreo na farraige síos agus Nábla istigh sa chóiste déarfá go raibh
a caiscín meilte. Déarfá go raibh sí i gcuan a marfa. Déarfá gurbh
shin sin agus gur mhaith an airí uirthi é. Ach dhéanfá dearmad
gurbh é sin an fáth a raibh mac ag Beagoide agus Dubhaltach.
Nuair a léimeann an Dubhaltach Og ar mhuin an ghearráin mar
a dhéanfadh fear clis Hollywood ar bith tá's againn ar an toirt go
bhfuil Nábla slán chun maithiúnas a lorg ar a hiníon. Ach toisc
gur gaiscíoch chomh mór sin é an Dubhaltach Og ní fhanann sé
timpeall tar éis a éachta féachaint cén duine a shlánaigh sé.
B’fhéidir go ndéanann sé gaisce mar sin gach seachtain nó gach
uair a dteastaíonn ó scríbhneoir buaic phléascach a chur lena
scéal. Ní bhfaigheann Nábla amach cérbh é a laoch go dtí go
n-aithníonn sí arís é lá na gcleasa lúth nuair atá an Dubhaltach
Og ag sárú na páirce san uile chomórtas a bhfuil sé páirteach ann.
Ní hé go dtéann Nábla síos ar a dhá glúin os comhair Beagoide
amach ach tuigtear dúinn gurb uirthi atá an milleán agus go
mbeidh gach aon ní ina phróca meala eatarthu as sin suas. Fágtar
paiste bán_ar an leathanach deiridh mar a bheadh comhartha
ciarsúir dúinn ag fógairt go bhfuil cead anois againn gol le háthas
go bhfuil an t-iomlán thart.

Na trí leabhar seo, Peats na Baintreabhaighe, Solus an Ghrádha
agus Iascaire na gCliabh-Fholt Fionn is mar fhinnéithe nó mar
theachtaí de shaghas áirithe úrscéal a bhí á scríobh go raidhsiúil ó

ÚRSCÉAL NA COITIANTACHTA 75

thús na bhfichidí go lár na gcaogaidí a bheirim ar__chlu_ais anseo i
láthair iad. Is fíor gur scríobhadh samplaí fánacha eile as cró na
gceap céanna roimhe agus ina dhiaidh sin, ach b'í sin an tréimhse
nuair a bhí an t-úrscéal éadrom rómánsúil ifnwairdeqlájn. Agus ós
rud é gur bean, fear agus pearsa mhiotaseolaíoch údair’ na
leabhar sin faoi seach is deacair linn a shéanadh ná go raibh an
nós thar a bheith forleathan. Níl aon amhras ná gurbh é an cineál
seo scéalaíochta ba nótálta ar fad de na cineálacha éagsúla a
saothraíodh chun ábhar léitheoireachta éadrom a sholáthar don
ainmhí áirithe sin, an gnáthléitheoir, ainmhí duine nach bhfaca
éinne riamh agus nach n-admhódh duine ar bith a bheith ar a
thréad.

Bíodh sin mar atá, "thuig na scríbhneoirí agus a gcuid
foilsitheoirí go maith cad a bhí ar siúl acu. Ba mholadh riamh ag

an nGúm é, a d'fhoilsigh nach mór gach uile úrscéal Gaeilge idir’

1927 agus 1947, go mbeadh "leabhar éadrom, díreach,
neamhchas. Dúradh faoi An Rábaire Bán le Nioclás Tóibín, ceann
de na chéad úrscéalta dár fhoilsigh an Gúm riamh agus ceann de
na samplaí is samhlachúla den úrscéal simplí rómánsúil gurbh 'an
original novel of romantic interest’ a bhí ann. 'The language is
easy and idiomatic and the story is told with simplicity and direct-
ness’ adeirtear (An (J/úm 1938, 38). 'A simple romance of Déise
life’ atá acu ar An Crann Cuilinn le Seán O Dúnaighe (An Gúm
1935, 4). Ar eagla go scanrófaí tú 'touching little romance’ is ea a
bhaisteann siad ar Cailín na Gruaige Duinne le hUna Bean Uí
Dhiosca (An Gúm 1933, 31), agus cé gur fíor gur romance atá ann
agus gur fíor go bhfuil sé little fíorghann atá aon saghas touching

ann an té a rachadh á lorg. Níos sia ná sin a théitear aggmoladh

tréithe An Dílidhe le hAindrias  Baoighill: ar eagla go mbeadh a
cháil á scáthú ag aon ní i bhfoirm an earra a thuigtear le litríocht
de ghnáth maítear 'The author does not attempt to be subtle or
smart or outlandish or deep-searching; and for this many readers,
versed in the literature of our age, will have cause to be grateful’
(An Gúm 1932, 28). Ba mhuirearach leis na húdair seo, ní foláir,
aon ní a raibh boladh na litríochta uaidh a iompar agus bhí siad
mórálach as a raibh á dhéanamh acu chun ábhar léitheoireachta
a sholáthar do phobal na Gaeilge. —
In ainneoin dealramh mo chuid ciniciúlachta féin go dtí se

ní lú is díol molta iad na saothair seo má dhéantar iad a mheas
laistigh de na téarmaí a leag siad síos dóibh féin. Ba bhreallach an
gnó dúinn iad a mheas mar litríocht nuair is mar chothú léitheoireach-
ta a scríobhadh ar dtús iad. Mura léifí as a dteas iad agus
iontaoibh a thabhairt go saonta lena mbeadh acu á rá bheadh a
mblas tréigthe agus fuarchúis an amhrais tagtha ar an bhfód. Ba

76 “ CAIBIDIL 2

—

chuid den iarracht náisiúnta agus de chúis na Gaeilge leabhair
inléite a chur ar fáil don phobal a bhí ann cheana féin, don
phobal a bheadh ann ar ball agus don phobal foghlaimeoirí a bhí

'ag fás go mór ó bhunú an stáit ar aghaidh. Má ba chúiseanna

seachliteartha iad seo le leabhair a scríobh ní heol dom oiread

' agus aon chúis liteartha íonghlan dhílis ar a haghaidh a bheith

ann. . . .
Cuid den saol salach seo is ea an litríocht agus tá cúraimí an
tsaoil sin smeartha síos suas uirthi. Níl cúis ar bith ann nach
scríobhfaí leabhair ar son na polaitíochta, na moráltachta, na
hEaglaise, na teanga, na haimsire nár tháinig fós lán chomh
maith céanna is a scríobhfaí leabhair ar son d'anam a nochtadh
nó tú féin a chur in iúl nó cibé teoiric atá ag imeacht ar an
ngaoith chugainn le breis agus scór bliain anuas. Is cuma ar fad
faoi ábhar agus chúis a spreagtha, ní éilímid ach go mbeadh an
leabhar go maith,- cibé slata tomhais a d'úsáidfimis chun é sin a
mheas. ,

Scríobh an tAthair Peadar O Laoghaire Séadna ar son na
bhfoghlaimeoirí agus ar son a theagaisc féin maidir le caint na
ndaoine a chur chun tosaigh. Ní bhacann sin Séadna a bheith ar
cheann de na húrscéalta Gaeilge is fearr i gcónaí in ainneoin a
phóir is a ghiniúna.

Is é an locht is mó a bheadh ag daoine ar chuid mhór de na
húrscéalta Gaeilge a scríobhadh go príomha mar ábhar
léitheoireachta ná go bhfuil siad tuirsiúil, leamh agus áiféiseach;
eadhon, nár chomhlíon siad an gnó a leag siad síos dóibh féin; tá
seo fíor, ach go háirithe, maidir leis an úrscéal éadrom rómánsúil
arb é a locht a liacht nuair a gheobhadh an gnáthléitheoir
samhailteach féin leor le ceann nó le péire.

Admhaítear ar bhlurba Déirc an- Díomhaointis (1972) le
Pádhraic Og O Conaire gurbh iadi'na húrscéalta éadroma éasca a
scríobh sé i dtús a ré — Seoid ón Iarthar Orga, An Fraoch Bán, Mian a
Croí, a chuir ina luí ar ghlúin iomlán léitheoirí go bhféadfaí
leabhar i nGaeilge a léamh mar chaitheamh aimsire’ agus d'fhéad-
faí, gan amhras, Solus an Ghrádha a chur leis an liosta sin chomh
maith cé_anna. San réamhrá leis an leabhar sin déanann sé tagairt
do na haidhmeanna agus don mhodh oibre a bhí aige sa chluiche
is nach mbeadh an dara tuairim ann maidir lena raibh faoi a
dhéanamh. 'Ní mór cuimhniú ar na maca-léighinn' adúirt sé, agus
chuige sin nach “raibh sé i gceist aige Gaeilge ró-áitiúil ná ró-
chasta a scríobh mar is le 'Eirinn an Ghaedhilg agus ní le aon
dream, nó ceanntar ar leith’ (SAG 9, 10). Gabhann sé leithscéal
lena léitheoirí faoi nár chuir sé an foclóir a théann le cúl an
leabhair in ord aibítre agus faoi nár fhéad sé’ an fearr-is-barr de

ÚRSCÉAL NA COITIANTACHTA 77

na focla deacra a chur ann’ mar dá ndéanfadh bheadh an leabhar
i bhfad níos daoire agus 'ní h-iondual do lucht na Gaedhilge
airgead a bheith in a spré-mhóin aca’ (SAG 11). Ag cuimhneamh
ar a chuid léitheoirí a bhí sé ón tús, ag iarraidh iad’ a shásamh ó
thaobh na teanga de agus freastal orthu ó thaobh a gcuid airgid.
Is féidir, fairis sin, an réamhrá nó an Tairisgint a chuir sé le Mian
a Croidhe a chuideachtú leis sin nuair a admhaíonn sé an
chomaoin a chuir an Piarsach air agus orainn go léir; tuigimid
uaidh nuair a ghuíonn sé go bhfeicfeadh .sé [féin agus a chuid
léitheoirí 'maidneachan buidhe órdha’ na hEireann saor agus
Gaelach gur cuid den bhealach chuige sin na leabhair a bhí i
gceist aige a scríobh (MC 7-8). Ní raibh Pádhraic Og O Conaire
saor ó idé-eolaíocht nó leagan amach náisiúnta, liteartha nó
pearsanta ach an oiread le Diarmaid O Súilleabháin, Eoghan O
Tuairisc nó Cathal O Sándair, agus má tá gnéitheáirithe dá
thuiscint is dá theagasc dulta ó bhlas orainn inniu ní fhágann sin
nach raibh feidhm leo lena linn féin. Thuig lucht a linne cad
chuige a bhí sé agus bhí siad buíoch de dá bharr. Agus An Seóid
o'n Iarthar Ordha á mholadh aige mar shaghas faoi leith litríochta
d’aithin SeanPhádraic O Conaire (a bhí bliain níos sine ná
Pádhraic Og) an difríocht idir an cineál seo agus a chineál féin a
bhí ag lorg na 'fírinne’: 'Ní bhreathnaíonn lucht sgríobhtha
sgéalta dá shórt isteach go doimhin i gcroidhe na fírinne.
Caitheamh aimsire do lucht a sgríobhtha agus do lucht a léighte

an cineál seo sgéalaidheachta, agus sgáth ar an dá dhream roimh .

an saoghal aisteach atá ann’ (O Droighneáinjl936, 162). Ní móide
in aon chor go bhféachfadh Pádhraic Og O Conaire ar an méid

g sin mar locht, ach a mhalairt ar fad. Ar an gcuma chéanna go

díreach d'admhaigh Nóra Ní Shéaghdha gur mar 'caitheamh
aimsire’ a chum sí Peats na Baintreabhaighe le linn di beatha agus
sláinte a ghuí le 'lucht ceannais litridheachta na tíre, a
oibrigheann go fonnmhar ar son cúis ár dteangan’ (PNB 3-4).

An dochtúir óg in Iascaire na gCiabh-Fholt Fionn a raibh súil agus
dúil ag athair agus ag máthair Bheagoide go bpósfadh sé í thug sé
faoi scéal a scríobh aon uair amháin. Bhí scéalta á scríobh ag
Beagoide chomh maith ach ba den chineál traidisiúnta iad sin a
thóg sí síos ó bhéalaithris na seandaoine. Pearsa nua-aimseartha a
chomharthaíonn an nuashaol is ea an dochtúir, agus is ann a
lonnaíonn dóchas a tuismitheoirí go bhfágfaidh siad ina ndiaidh
gach iarsma den drochshaol. Is féidir linn, mar sin, féachaint ar an

scéal a bhí sé ag iarraidh a scríobh mar chuspa den chineál scríbh- .

neoireachta a bhí faoi mheas ag an am, agus den chineál scríbh-
neoireachta nár mhór do dhuine a scríobh ionas go léifí go fairsing
imeasc na meánaicme nua é. An dochtúir féin atá ag caint:

78 ' CAIBIDIL 2

'D'fhág mé an peann as mo láimh, agus dhearc mé amach ar an
fhuinneoig. Bhí tráthnóna clabach ceoch ann. Le sin, tháinig a’ tús
liom a bhí de dhíoghbhail orm. Thóg mé an peann agus- scríobh mé,
"Tráthnóna ciúirr cumhúil a bhí ann, an chéad lá ariamh a casadh
iad ar a chéile." Bhí mé breá sásta leis a’ tús sin. Bhí mé chomh sásta
agus nár scríobh mé a thuilleadh an tráthnóna sin.’

’Ba deas a' tús é, a dhochtúir,’ arsa Nábla.

'Innis a' scéal dúinn, a dhochtúir,’ arsa Beagoide. 'Mise i mbannaí
gur lánúin óg dhóighiúil a bhí agat ann.’

'Tá an fhírinne agat ann sin,’ arsan dochtúir, agus aoibh an gháire
air. ’Bhí siad óg, agus níor fhág mé fuíoll molta ar cheachtar. acu. Bhí
seisean ligthe gasta,-má b'fhíor, agus níor dhadamh Deirdre lena
taobh-sa. Shíl mé, a’ toiseacht domh, go raibh ábhar scéil agam a
dhéanfadh leabhar breá mór.’ (¡ar 60)

Is de spéis na cardála go molann gach éinne an saghas scéil a
bhí ceaptha aige a scríobh agus go ndeireann athair Bheagoide
go raibh rún aige 'leabhar den chineál sin a scríobhadh’ é féin
nuair a bhí sé níos óige. Is fada a bheinn ag smaoineamh air
gurbh é sin an t-aon saghas léitheoireachta amháin a raibh

' éileamh an phobail air ach is solaoid ghléineach í an méid sin

thuas ar an tuairim choitianta d’ábhar an úrscéil iontsuime - an
grá mór idir gaiscíoch glan agus ógbhean álainn. Ní mór linn dó é
nár éirigh leis an dochtúir óg a scéal a scríobh ach táimid in eolas
mórán scríbhneoirí Gaeilge a d'ól as an tobar céanna a raibh
cúpla buicéad siúcra stoptha síos ann roimh ré.

Bhí an t-ábhar seo le fáil go fairsing ar sheilfeanna ollmhar-
gadh na litríochta. Ní raibh le déanamh ag an scríbhneoir Gaeilge
ach a lámh a chur amach agus thit sé slán mífholláin isteach ina
bhaclainn. Ní foláir glacadh leis, mar atá áitithe cheana agam, gur

"cuid den ilbhéascnaíocht idirnáisiúnta litríochta é an t-úrscéal

agus go raibh scríbhneoirí na Gaeilge ag bradaíl, ach go háirithe,
ar ghort an Bhéarla ós rud é gurbh é ba ghaire is b’fhóntaí dóibh.
Cé nárbh fhéidir agus nárbh fhiú aon anáil shimplí a lorg ó
stuimine go post siar ó leabhair faoi leith go dtí na húrscéalta seo
atá faoi chaibidil againn, níor dheacair in aon chor cosúlachtaí
móra a ríomh idir na saothair ba mhó díol idir 1900 agus tús an
dara chogadh domhanda agus saothar Phádhraic Oig Uí
Chonaire, Niocláis Tóibín, Nóra Ní Shéaghdha, Una Bean Uí
Dhiosca, Fhinn Mhic Chumhaill, Dhiarmada Uí Laoghaire,
Thaidhg Uí — Rabhartaigh, Aindriais Uí Bhaoighill, Una Ní
Fhaircheallaigh, Sheáin Uí_Dhúnaighe agus gnéithe áirithe faoi
leith de shaothar Shéamuis Uí Ghrianna. Fág a ndílseacht don

l

ÚRSCÉAL NA COITIANTACHTA 79

chreideamh Caitliceach as an áireamh, d’fhéadfaí príomh-

charachtair a n-úrscéalta siúd a chur ag feidhmiú gan bhréig-

riocht ar fud an chuid is mó de na húrscéalta Béarla a ndéanann
Claud Cockburn trácht orthu ina leabhar féin Bestsellers — The
Books Everyone Read 1900-1939. Agus dá malartófaí iarthar na
hEireann ar son láithreacha, rómánsúla i bhfad i gcéin agus
dílseacht“ don náisiúntacht Eireannach ar son creideamh in
Impireacht na Breataine, d'fhéadfaí na húrscéalta Béarla a chur
anuas go socair ar} léarscáil mhothála na n-úrscéalta Gaeilge gan
an iomarca éigin a dhéanamh nó an iomarca screadaíle a chlos.
Ní deirim nach difríochtaí tábhachtacha iad sin ina slí féin, ach
má bhí an ceart riamh ag Jung tharlódh gur cruthú é an t-úrscéal
éadrom rómánsúil ar theoiric na n-aircitípeanna domhaine atá in
íoslach an tsaoil thíos, aircitípeanna a mbíonnfoireann fhairsing
scríbhneoirí ag iascach orthu le slata den déantús céanna. “

In úrscéalta Mills and Boon Shasana agus in Harlequin
Romances Mheiriceá Thuaidh cuirtear comhairle ar scríbhneoirí
foirmle áirithe a leanúint. Déantar an rudcéanna i gcás daoine ar
mhaith leo scríobh le haghaidh irisí seachtainiúla nó míosúla
áirithe (Melman 1988, 114—6). San fhoirmle chlasaiceach
rómánsúil, fara 'the childish qualities of the heroine’ ní foláir di a
bheith suáilceach, maighdeanúil, álainn, dea-bhéasach, caoin,
umhal, séimh agus cibé cáilíocht bhréagbhaineann eile is maith
leat achur leo (Modleski 1984, 44, 17). In ainneoin mo chuid
dánaíochta ba dheacair dom a áiteamh gur tháinig éinne dár
n-úrscéalaithe Gaeilge faoi lúba na comhairle sin go díreach, ach
mar seo nó mar siúd ba é amhlachas na comhairle sin a lean siad
agus a gcuid banlaoch á dhealbhadh acu as caonach milis a gcuid
ceapadóireachta. Ba dhóigh leat ar chuid acu seo gur aníos as
scamhaí An Grá in Amhráin na nDaoine a d’éirigh siad chugainn:

Nach bhfaca sé anois í in a spéirmhnaoi áluinn, gan bród ná ríméad,
ach í chomh mínmacánta leis an uainín, a chodluigheas dó féin le
taobh a mháthar ar thaobh na gcnoc. (IVIAC17)

Bhí éadach breágh uirthi, agus bróga búclacha ar a cosa, An ghruag
cíortha go deas; na duail ag sileadh anuas ar a muineál. Ach níor
thada sin gur sheas sí fá sholus gealaighe - gur dhóigh le duine
gurbh uirthi-si amháin a bhí an ghealach ag soilsiú. Ní raibh samhail
ar ¡bith aici ach bainríoghan áluinn ar thráigh airgidigh i dTír na
n-Og; agus bhí a dhá súil cho beodha agus cho soilseach le dhá
réaltóig oíche fhuar, sheaca. ( SIO 97)

Bhí sí a’ caint ar na poill a bhí ina pluca, ar a’ loinnir a bhí sa cheann
chiabhach rua gruaige bhí uirthi, ar a’ choiscéim státúil a bhí léi, ar
a' gháire rachtúil a bhí aici, ar a’ dúil a bhí aici i gceol agus ar a’
stuaim a bhí inti . . . . (ICF19)

80 CAIBIDIL 2

Go cé'n cumhacht iongantach a bhí i dteangachtáila láimhe mine
buige? Go cé'n draoidheacht cumasach nó easarluigheacht éachtach
a bhí in a dhá súil mhóra dhubha bheodha? (SAG 75)

Badh niamhrach a bhí a cuid gruaige, badh ríoghdha é a seasamh,
agus badh ró-bhreagh é a gothadh agus a crot. (PB 35)

Bheadh sé furasta teacht ar na dosaein samplaí eile den
tuairisc nósmhar chéanna, ní hamháin ar fud na n-úrscéalta
éadroma rómánsúla, ach ar fud cuid mhór d'úrscéalta eile na
Gaeilge a ghlac leis go gcaithfeadh tréithe áirithe de chuid an
amour courtois agus tréithe thairis sin de chuid na béascnaíochta
Victeoiriánaí a bheith ceangailte le bean sula mbeadh sí inghrá ag
fear fola agus feola ar bith. Nó ag fear sealúis agus airgid ar bith
chomh maith céanna, mar ba ghá na pinginí móra geala a bheith
go minic ag an bhfear sula bhféadfaí é siúd a áireamh mar laoch

arbh fhiú don bhean a seoidíní dofhála a thabhairt suas ar a shon.

Tá sé ar cheann de chontrárthachtaí neamhréitithe na n-úrscéalta
seo gur dhá bharrshamhail inmhianaithe iad an Caitliceachas
agus an caipitleachas araon amhail is dá mbeidís in ann luí síos
faoi shíocháin le chéile, ach mar is eol dúinn go maith faoi seo,
alpann dúil san airgead dé an chreidimh in áit ar bith a mbítear
ag iarraidh freastal orthu araon.

Mar sin féin, is fearr go mór fada a thagann na fir as ría
monotípeanna ná na mná. In ainneoin go mbíonn cur síos
nósmhar orthu siúd, leis, is mó a bhraitheann seasamh an fhir ar
a ghairm is ar a sheasamh sa saol seachas ar áilleacht is ar
dhathúlacht a dhea-ghnúise. Go minic, ní haon chiotaí dó a
bheith láidir, ard agus déanamh an laoich a bheith air:

Bhí sé as airde gach fir dá raibh sa teach, agus bhí leithne na
slinneán ag cur lena airde. Ba ghlan, díreach, deá-chumtha an fear
é, agus imir chatach sa cheann bhreá gruaige bhí air. (ICF 39)

Agus in éagmais Lochlannaigh le marú is mór an chabhair é a
bheith ábalta an gort go léir a shárú le gaisciúlacht imeartha isjle
fiannaíochtlúthchleasaíochta-mar a dhéanann an Dubhaltach Og
in Iascaire na gCliabh-Fholt Fionn agus Brian O Dúgáin in Mian A
Croidhe gan trácht in aon chor ar ghaiscí iomána na n-ógánach in
An Crann Cuilinn. B’fhéidir baint a bheith ag an tsoineantacht seo
féin le cúrsaí gnéis mar a admhaíonn Fionn Mac Cumhaill i
bhfíorthús Tusa A Mhaicín nuair adeir sé 'Agus ’siomaidh
buachaill glan díreach a gnidheadh níos mó ná a dhícheall ag na
cleasa’ lúth ná is maith a bhí fhios aige go rabh togha na gcailín le
fághail ag an fhear a b'fhearr’ (TAM 1). Ach is minicí ná sin ceist
an ghustail ghránna a bheith go mór i dtreis, amhail is dá mbeifí


